EPILOGUS.

W

Siquis in aliqua regione aliquamdiu moratus est eamque bene
cognoscere studuit, priusquam discedat, duce intimo quodam

animi motu earn e loco eminentiore postremum oculis collus·
trare solet. Sic nobis in fine libelli disputationis summam bre·
vissime repetere libet.

Apparuit igitur ante omnia Euripidem non fuisse ea ingenii
constantia et subtilitate ut in cogitando ratione et via procederet,
verum ut poetam magis quam philosophum obiter tantum omnia
delibasse.

Educatus et adultus iis temporibus, quum religio mores vivendi
rationes traditae jam inveterascerent, inter primos eas vitupe-
ravit, auctoritatemque earum- plerumque vana opinione niti
demonstrarit; sed cum nova ipse tentaret, id ipsum quod
ingenii subtilitate carebat et antiqua prorsus relinquere nec

poterat, quippe poeta, nec audebat, effecit ut in summis rebus ¹

nihil solidi assequeretur, ct modo hoc modo illud dicens, prout
suadebat ratio eius rei qua occupatus erat, sibi ipse minime
constaret.

Sententiae ad rerum naturam pertinentes paucas et simpli-
cissimas non ex alicuius philosophi schola, sed e naturae con·
templatione et evariarum disciplinarum poeseosque antiquae
cognitione hausit.

Ab opinionibus popularibus de rebus divinis diu non descivisse
videtur. Postquam vero ei persuasum est deum oportere probum
esse, deos populares acriter reprehendere coepit. Quum tamen
ipse frustra quaereret qualis esset natura deorum ‚ neque quidquam
proficeret nisi quod rei obscuritatem perspiceret, aetate provectior
religionem popularem impugnare desiit.

 

