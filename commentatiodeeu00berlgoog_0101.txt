86

vigilum nubibus tectorum omnia quae in tarra fiunt Jovi in·
dicant ¹).

Eisdem via pergunt poetae lyrici; sed distinguendi sunt
oso antiquiores et recentiores. Ab Ol. circiter 31 Graeci magisquam
antea doctrinis religiosis rebusque ethicis studere coeperunt,
cuius rei testimonia erant varia carmina theologica in Onoma-
criti schola composita, et lyrica multa quae versabantur in
praeceptis moralibus edendis (gnomica). Ingenium moresque
hominum in dies humanitate perpoliebantur simulque opiniones
de diis emendabantur. Hoc tempore vocabula l aa et τὸ θεῖον
usurpari coepta sunt pro diis universis, quasi in unum numen
omnes confunderentur. Ceterum vulgo Jovi morum censura at-
tribuitur. Hic omnia peccata ulcisci creditur a Solone (apud Bergk.
Anthol. lyr. 13, 17); Bacchylides dicit eum omnia videre nec
tamen doloris auctorem esse, verum justitiam omnibus homini-
bus in promptu esse (apud Bergk. fr. inc. 29); Archilochus eum
justitiam injustitiamque hominum observare (ibid. epod. 88).
Quid quod Simonides Cous (in epinicio) affirmat hominibus
difficillimum esse probis fieri: in probitate manere autem, id
quum humanam virtutem superet, τῷ θεῷ tantum tribui posse.
Theognis non minus pius videtur, scd rebus adversis malorum-
que (an popularium t) felicitate exacerbatus aliquando querimo-
niis et accusationibus Joris indulget, qui quamvis omnium
hominum ‘animos perspectos habeat, tamen probos et improbos
eadem sorte afficiat (apud B. vs. 373 sqq). Neque Pindari
praeterire possum sententiam insignem dc deorum natura, quae
mihi optime opinionem popularem exprimere videtur. Idem dicit
esse deorum hominumque genus eademque origine ortum, sed
vires tam diversas esse ut bi fragiles atque adeo nulli sint, illi
vero firmi atque sempiterni; quodammodo tamen iis comparandi
sumus sive mentem sive liguram spectes, quamquam ignoramus
quem in statum nos fortuna ducat (Nem. Vl. 1-9). Deorum
virtutes quoque praedicat, eos vero increpare ante omnia me·
tuit, pravam eam judicans sapientiam (Ol. IX. 37 sq).
Potentia divina a poetis lyricis omnibus frequentissime cele·

1) Va. lea sqq. id munus generi aureo exstincto mandatnm asae dicit.

 

